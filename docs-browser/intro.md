---
sidebar_position: 1
---

# Εισαγωγή

## Ο browser

Ο browser είναι το πρόγραμμα περιήγησης που χρησιμοποιούμε για να πλοηγηθούμε στο διαδίκτυο. Είναι ένα πρόγραμμα που εκτελείται στον υπολογιστή μας και μας επιτρέπει να δούμε τις ιστοσελίδες που επισκεπτόμαστε.

Η JavaScript έχει δημιουργηθεί για να εκτελείται στον browser, πλέον όμως μπορεί να εκτελεστεί και σε άλλα περιβάλλοντα όπως στον server ή οποιοδήποτε άλλο περιβάλλον που υποστηρίζει την γλώσσα.

Αυτά τα περιβάλλοντα, όπως ο browser, παρέχουν στην JavaScript τις απαραίτητες δυνατότητες για να εκτελεστεί. Για παράδειγμα, δίνουν στην γλώσσα την δυνατότητα να διαχειρίζεται τα γραφικά, τον ήχο, το δίκτυο και τα δεδομένα. Για όλα αυτά υπάρχουν συγκεκριμένα `objects` και `μέθοδοι` που η JavaScript χρησιμοποιεί για να επικοινωνήσει με το περιβάλλον.

Θα δούμε λοιπόν στην συνέχεια πως μπορούμε να χρησιμοποιήσουμε την JavaScript ώστε να δημιουργήσουμε διάφορα στοιχεία στον browser, να τα ελέγξουμε και να τα αλλάξουμε, με την βοήθεια αυτών των εργαλείων.

## Το DOM

Το DOM (Document Object Model) είναι ένα αντικειμενοστραφές μοντέλο που αντιπροσωπεύει τα στοιχεία μιας ιστοσελίδας.

Θα δούμε παρακάτω πως μπορούμε να χρησιμοποιήσουμε την JavaScript για να αλλάξουμε τα στοιχεία της ιστοσελίδας μας, να προσθέσουμε νέα στοιχεία, να τα αφαιρέσουμε και να τα ελέγξουμε, όλα μέσω του DOM.
